# Uçup giden hedefler: Bölüm 3

2008-03-26 07:52:45 | 2008-03-26 07:52:45

---

Hedefinize ulaşmak için en gerekli şeyin zeka ve yetenekten ziyade disiplinli çalışmak olduğuna inanırım. Ki pek çok başarılı insanın başarısının altında yatan ana nedende budur.

Bende **disiplin şart!** diyerek yaklaşık iki ay önce *ÖğğSSye* hazırlanmak için işimden ayrıldım. Başlangıçta plan basitti: Bilgisayarımı sadece e-postalarımı kontrol etmek, RSS okuyucuma bakmak ve film/dizi izlemek için kullanacak, kalan zamanımı ise *çok sevdiğim* Matematik konularına ayıracaktım.

Tabii planın uygulanışı kağıt üzerindeki gibi kolay olmadı. Birkaç serbest projeye ek olarak kendimi tutamayıp başta Symfony ve Illustrator olmak üzere pek çok framework'e, programlama diline ve programa merak saldım. Ve böylece *ÖğğSS* hedefimden uzaklaşmaya başladım.

Efenim bu *psikiyat-vari* giriş ve gelişme bölümünden sonra kısa kesip sadede gelirsem; zararın ve manyaklığın neresinden dönersek kardır diyerek, çalıştığım projeleri, blogun eksiklerini ve üzerinde çalıştığım iki yazıyı mümkün olan en kısa sürede tamamlayıp Matematik testlerime gömüleceğim.

<!-- meta: archive(1) active(1) -->
