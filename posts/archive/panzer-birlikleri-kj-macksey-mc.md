# Panzer Birlikleri - K.J. Macksey MC

2008-03-08 05:26:05 | 2008-03-08 05:26:05

---

Bu aralar boş zamanımı İkinci Dünya Savaşı hakkında kitaplar okuyarak geçiriyorum. Bunlardan biri olan *Panzer Birlikleri* hakkında dilim döndüğünce bir şeyler karalamak istiyorum.

Panzerlerin İkinci Dünya Savaşı boyunca kazandıkları başarıların ana nedeni; modası geçmiş süvari, piyade ve topçu prensiplerini hiçe sayması ve cephede bağımsız kararlar alması sayesinde, süratli mevki değiştirebilmeleri ve düşmanı sürprizlerle yanıltabilmeleriydi. Ama ego ve megolamaninin sınırlarında gezen Adolf Hitler'in intihar derecesindeki emirleri, henüz hazır olmayan tank endüstrisi, erken kazanılan başarılar neticesinde Panzerlere duyulan aşırı güven ve *özellikle* düzensiz ikmal hatları nedeniyle yenilgileri kaçınılmaz oldu.

Kastaş Yayınlarının, İkinci Dünya Harbi Belgeseli serisi altında yayımladığı *K.J. Macksey MC* tarafından kaleme alınan bu harika kıtabı, Panzer Birliklerinin zaferleri ve yenilgilerini objektif bir bakış açısıyla okumak isteyen her tarih meraklısına rahatlıkla tavsiye edebilirim.

Ayrıca, konuya ilgi duyanlar için Kastaş Yayınlarının İkinci Dünya Harbi Belgeseli kitapları da okunmaya değer eserler.

<!-- meta: archive(1) active(1) -->
