# Uzuuun bir aradan sonra tekrar merhaba!

2008-02-13 13:10:49 | 2008-02-13 13:10:49

---

Bu yazıyı henüz blogumun altyapısı bitmeden yazıyorum. Büyük ihtimalle siz okuduğunuzda epey önce yazılmış olacak.

MPH'i kapatmamın üzerinden 3 yıla yakın bir süre geçti. Zaman zaman arkadaşlarımın bloglarında kısa süreli yazılar yazsam da aklımın bir köşesinde her zaman kişisel blogumu yeniden açmak vardı. Şimdiye kadar açılmamasına pek çok sebep gösterebilirim ama direkt olarak söylemeliyim: **Uyuşuğum!**

Gelelim blogun oluşum hikayesine: Tasarımın ilk taslağı neredeyse 2 yıl öncesine dayanıyor. Küçük değişikliklerle bu hale geldi. Bu *uzuuun* gelişim sürecine sebep olarak, yukarıdaki paragrafı referans alabilirsiniz. Site içerisinde, çeşitli yerlerde göreceğiniz ikonların kaynağı ise FamFamFam. Neyse ki Smarty'nin nimetleri sayesinde bir sonraki tasarım değişikliği için blogu kapatmak ya da bu kadar uzun zaman beklemek zorunda kalmayacağım :)

Smarty demişken, başka bir dala atlayıp blogun altyapısından bahsetmek istiyorum. Öncelikle, PHP ve MySQL ikilisi ana iskeleti oluşturuyor. Template sistemimiz Smarty, veritabanı sınıfımızsa ezSQL. JavaScript framework'ümüz ise tabii ki jQuery.

Efendim koskoca 2 seneyi anlatmaya çalışırsak, Türkiye standartlarında okunmayacak kadar uzun bir yazı olacağından *şimdilik* kısa kesiyorum. Bundan sonra dilim döndükçe CSS, PHP, Smarty, jQuery, JavaScript ve ActionScript hakkında bilgiler vermeye ve kendi çözümlerimi paylaşmaya çalışacağım. Tabii arada sırada günlük hayattan, futboldan, oyunlardan, sinemadan ve 2. Dünya Savaşı'ndan da bahsedeceğim.

Her türlü soru ve öneriniz için berker.peksag *at* gmail.com e-posta adresini kullanabilirsiniz. Buraya kadar okuduğunuz için teşekkür ederim. Her zaman okunabilir olmak dileğiyle.

<!-- meta: archive(1) active(1) -->
