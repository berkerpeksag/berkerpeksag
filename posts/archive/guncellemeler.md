# Güncellemeler

2008-07-18 06:36:02 | 2008-07-18 06:36:02

---

Evet, aylardır yazılarımda bahsettiğim güncellemeleri yaptım ve hataları da düzelttim :) Herbiri en fazla 10 dakika alacak 30 küsür maddeyi yaklaşık *4 ayda* tamamladığım için kendimle ayrı bir gurur duyuyorum. Aslında henüz el atmadığım birkaç madde daha mevcut :P Onları da bu sene içinde hallecedeğimi umut ediyorum.

30 küsür maddeyi tek tek buraya yazmaya üşendiğimden, belli başlı değişiklikleri sırayalacağım:

- İlk olarak Google Webmasters Tools'un verdiği rapor doğrultusunda birkaç küçük değişiklik yaptım.
- Üç sütuna sahip olmasına rağmen arayüz genişliği çok dardı. Düşük ekran çözünürlüğüne sahip kullanıcıları da hesaba katarak yaklaşık 100 piksellik bir yer kazandım.
- RSS butonlarını sayfanın aşağısından sağ sütuna aldım.
- Twitter ve last.fm servislerini artık AJAX ile başka bir dosyadan çağırıyorum. Sayfa yüklenme hızına ufakta olsa katkısı oldu bu değişikliğin.
- Bidiğiniz gibi Smarty'nin performans kelimesiyle arası pek iyi değil. İyi planlanmamış bir yapıyla birlikte performans rahatlıkla yerlerde sürünebilir. Bu nedenle Mart ayından bu yana 50'ye yakın kod optimizasyonu yaptım.
- XHTML ve CSS uyumluluğunu gözden geçirdim ve birkaç hatayı düzelttim. Son kontrol ettiğimde her ikisinden de geçerli not alıyordu.
- sIFR gibi gereksiz bir betikten kurtuldum.
- Yine FCKEditor gibi gereksiz bir editörden kurtuldum. Yaşasın TinyMCE :)

Tabii tüm bu değişiklere rağmen biraz önce dediğim gibi özellikle yorum alanında birkaç eksiğimiz daha bulunmakta. Eh, blogun yorum özelliği çok fazla kullanılmadığından şimdilik çokta göze batmıyor :)

Takip eden var mı bilmiyorum ama ÖSS'nin ardından sınav sonuçlarını bekleme dönemim kafa dinleme, yarım kalan projeleri tamamlamak ile geçti. Üzerinde çalıştığım yazılar ne yazık ki bir süre daha bekleyecek. Önümüzdeki hafta birkaç sınav için İstanbul'da olacağım. Tabii aradan Metallica konserini de çıkartacağım :)

Ağustos'un ilk haftasında mutlu haberlerle görüşmek üzere.

<!-- meta: archive(1) active(1) -->
