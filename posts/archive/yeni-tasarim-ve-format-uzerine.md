# Yeni tasarım ve format üzerine

2009-11-08 02:47:43 | 2009-11-08 02:47:43

---

Yine uzun süredir yazamasam da bu sefer zamanı iyi kullanamamın veya tembelliğimin arkasına sığınmıyorum :) Efendim, kısa süre içerisinde blogun tasarımı, altyapısı ve içeriğinde büyük değişiklikler olacak. En önemlisi, İngilizce yazılarımı da yayımlamaya başlayacağım. Aslında format konusunda hala kararsızım: Blog içerisinde Türkçe ve İngilizce yazıları kategorilere ayırmakla, yeni bir sub domain oluşturma arasında gidip geliyorum. Hatta, *eğer okuyan varsa* görüşlerinizi almak isterim.

Gelelim işin teknik kısmına: Ofisteki yoğunluğumun azalması ve zamanımı daha iyi kullanmaya başlamamla kişisel projelerime ayırdığım zaman da artmış oldu. Böylece sadece blogun tasarımını değil altyapısını da tekrardan kodlamaya başladım. Bu sefer kendi basit(ve *yetersiz*) frameworküm yerine Kohana'yı kullanıyorum. Aslında birçok projede CodeIgniter kullanıyordum ama arkasında bir şirket olması özellikle patch gönderiminde ve kabul ettirmede epey dezavantaja dönüşüyor. Kohana tercihimin en önemli sebeplerinden birisi de bu aslında - ki önümüzdeki günlerde birkaç şey yazmak istiyorum bu konuyla alakalı.

Şu ana kadar DOM başlıklı makalem *-yeri gelmişken bu makaleyi de yeniden yazdığımı ve içeriğini genişlettiğimi de belirteyim-* haricinde planladığım kadar detaylı döküman yazamadım ama bu aralar HTML5 ve CSS3 hakkında epey detaylı iki makale hazırlıyorum. Yeni konseptle beraber bu içeriği de ayrı bir bölüme alacağım. Böylece, mevcut yapıdaki en büyük sıkıntım olan içeriği sınıflandıramama sorununu da halletmiş olacağım. Lab bölümüne, projelere ek olarak küçük kod parçalarım için küçük bir bölüm eklemeyi planlıyorum. Böylece, günlük bölümünü biraz daha günlük formatına çevirmiş olacağım.

<!-- meta: archive(1) active(1) -->
