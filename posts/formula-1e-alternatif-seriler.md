# Formula 1'e alternatif seriler

2015-04-05 10:58:29.103643 | 2015-04-05 12:18:37.798301

---

Formula 1'i yaklaşık 18 yıldır takip eden bir motorsporları sever olarak özellikle
son yıllardaki saçma sapan kurallar, politik oyunlar ve pist üzeri mücadeleyi
kısıtlayan hakemler nedeniyle yavaş yavaş spordan uzaklaşmaya başlamıştım. 2006 ve
2007'deki Sebastien Bourdais'nin ChampCar'daki dominasyonu ve Le Mans 24 saat
haricinde Formula 1 haricinde düzenli bir seriyi takip etmedim. Özellikle son 5
yıldaki sıkıcı RedBull ve Mercedes dominasyonlarından sonra alternatif seriler
aramaya başladım. Aşağıda bu yıl takip etmeyi planladığım serilerin bir listesini
ve kısaca görüşlerimi listeleyeceğim.

### FIA WEC

Dört kategoride birden fabrika destekli önemli markalar ve çoğu Formula 1 kariyeri
olan pilotlar var. LMP1'de Hybrid kategorisinde Audi, Toyota ve Porsche'ye ek olarak
Le Mans'da Nissan da katılacak. LMP2'de tüm sezonu kovalayan sadece 3 takım var:
G-Drive, SMP, KCMG. LMGTE Pro ve LMGTE Am kategorileri acayip çekişmeli geçiyor.
İki kategori arasındaki fark, LMGTE Am'de bir yıl eski otomobilleri kullanıyorlar
ve pilot kadrolarında amatör pilotlar yarışabiliyor. Rails'in yazarı DHH geçen sezon
Aston Martin ile yarışıyordu bu kategoride :) LMGTE Pro'da Le Mans ve COTA ayaklarında
Corvetteler de yarışıyor.

İşin en güzel yanlarından biri Formula 1 gibi sosyal medya ve canlı yayın konusunda
tutucu olmamaları. Yıllık yaklaşık 50 liraya Le Mans haricinde tüm sezonu internette
HD kalitesinde takip edebiliyorsunuz. Her yarışın 50 dakikalık özetini yarış
sonrasındaki haftada YouTube kanallarında yayınlıyorlar.

Sezon önümüzdeki hafta Silverstone'da başlıyor.

### Tudor United Sportscar Championship

Malesef Daytona 24 saati kaçırdım ama Sebring 12 saati yine internetten HD kalitesinde
izledim. GT Le Mans kategorisinde 911 ve Corvettelerin kapışmaları çok eğlenceliydi.
Sebring'de Porsche son 50 dakikaya ilk sırada önde girerken teknik problemlerle
kaybettiler. DHH burada da Prototype kategorisinde Acura AXR 038 ile yarışıyor.
Sebring'de de epey tutarlı turlar atıyordu.

IMSA çoğu yarışın ya tamamını ya da büyük bölümünü internetten canlı olarak yayınlayacak.

### Blancpain GT series

Geçen sezonun son yarışını izledim. Yine yukarıda bahsettiğim seriler gibi neredeyse
her şeyi internetten takip edebiliyor ve ücretsiz olarak izleyebiliyorsunuz. Sezonun
ilk ayağı bu haftasonu yapılıyor. Az önce sıralama turlarını serinin
[web sitesinden](http://www.blancpain-gt-series.com/gt-tv) canlı olarak izledim. Bir
McLaren taraftarı olarak yeni 650S GT3'yi pist üzerinde izlemek de büyük keyif. Ne
yazık ki henüz Audi, Bentley, Mercedes-Benz seviyesinde değiller.

Tüm sezon serinin web sitesinden canlı olarak yayınlanacak. Ayrıca yarış özetlerini
de YouTube kanalından izleyebiliyorsunuz.

### Super GT

Sezonun ilk yarışı bugün yapıldı. Yine internetten NISMO TV aracılığıyla ilk yarışı
izledim. Yağmurlu ve liderin sürekli el değiştirdiği güzel bir yarıştı. Seri DTM'in
Japon versiyonu gibi, Ana üreticiler Honda, Lexus ve Nissan. Ek olarak DTM ve GT
specli (Audi R8, Porsche 911 vs.) araçlar da yarışabiliyor.

Bugün canlı yayında NISMO TV *"eğer ilgi böyle devam ederse Nissan'dan tüm sezonu
yayınlamak için destek alabiliriz"* diyordu. Büyük ihtimalle tüm sezon NISMO TV
üzerinden canlı yayınlanacak.

<!-- meta: archive(0) active(1) -->
