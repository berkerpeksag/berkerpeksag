# 2013

2012-12-31 20:36:08 | 2013-12-31 12:59:27.024519

---

2012, bir öncekine oranla kafamın daha rahat ve daha az karışık olduğu bir yıldı. [İstanbul'a taşındığımdan beri](http://berkerpeksag.com/istanbul/) ilk defa çok fazla düşünmeden kafamı dinleyebildim. [Erol Büyükburç berraklığına](http://www.dailymotion.com/video/xix6r1_erol-buyukburc-bir-bayka-sevgiliyi-sevemem-akustikhane_music#.UOHVANH9qzc) ulaşmama daha zaman var tabii :)

Python ve Mozilla özelinde çok düzenli olmasa da çalışma imkanım oldu. Mozilla tarafından [MozCamp EU 2012](https://wiki.mozilla.org/MozCampEU2012)'ye ve Mozilla Londra ofislerine davet edildim.

2013'te ana hedefim biraz daha istikrarlı ve çalışkan olmak.

Tabii kafa dinlemenin etkisiyle, yazılım geliştirme haricindeki diğer aktivitelerimde epey bir düşüş oldu. 2011'de 34 kitap okurken, 2012'de sadece 12 kitap bitirebilmişim. 2 tane de henüz tamamlayamadığım kitapla seneyi kapatıyorum. Teknik kitaplarda durum daha da kötü: Sadece bir kitap bitirebilmişim ama okumaya başladığım yaklaşık 10 kitap var. Sanırım 2013'te daha önce uyguladığım [odaklanma diyetini](http://berkerpeksag.com/nihayet-yeni-blog/) kitaplara da uyarlamam gerekecek.

Bu yılın benim için en büyük getirilerinden birisi, [Jstanbul](http://jstanbul.org) ile beraber topluluğun hareketlenmesi ve çeşitli etkinlikler düzenlemeye başlaması oldu. Jstanbul'un haricinde [Cihan Okyay](http://www.cihanokyay.com)'ın çabalarıyla İstanbul'daki Python topluluğu da canlandı. Yıl içerisinde 2 kere katılımcı rekorumuzu kırdık, [Julython](http://julython.org) gibi dünya çapında düzenlenen etkinlikler için arada aksilikler olsa da toplanıp bir şeyler üretmeye çalıştık. 2013'te bunu bir adım daha ileri götürüp, Jstanbul ve [PyIstanbul](http://github.com/pyistanbul) olarak yurtdışından konuşmacıların da katılacağı Python, JavaScript ve Ruby odaklı bir konferans düzenliyor olacağız: [JsPyConf](http://jspyconf.org/).

<!-- meta: archive(0) active(1) -->
